---
title: ''
date: '1396/6/25 14:51:00'
status: publish
permalink: /1154
author: straxico
excerpt: ''
type: post
id: 1154
category:
    - strixmood
tag: []
post_format: []
---
<span>و من اهل حل کردن خنده هایم در کلمات نیستم… غصه هایم مثل سایه ی پروانه ایست که در کنار گهواره ات خوابش برده….</span>  
<span>تقسیمم کن… من لابه لای اشک هایت مدفون شده ام… من اینجا رو به روی دنیای خودم ایستاده ام و ننگم می آید که با تو از تیک تاک ساعت ها بگویم.. من چندی بی خدا زیسته ام و جز دستانم کسی را شکر نگفته ام…. دستانی که حالا دارند یخ می زنند…. از چه بگویم با تو؟</span>  
<span>تویی که صداقت را در چشمان قاصدک ها دیده ای و امید را از خدایی هدیه گرفته ای که یخ نمی زند…. چه بگویم با تو؟</span>  
<span>تویی که خورشید را نادیده می گیری … و با ستاره ها گوشواره می کشی و نسیم را در حسرت وول خوردن لا به لای مو های نداشته ات پیر کرده ای…. چه بگویم با تو؟</span>  
<span>تویی که بغل بغل با سرنگ ها و میخ ها خاطره داری …. بی حوصله گی هایت را با سرگیجه ها در میان می گذاری و نجابتت را هنگام تزریق به رخ مهتاب می کشی….</span>  
<span>چه بگویم با تو؟</span>  
<span>من همانم که محتاج نگاهت است.. محتاج دنیایت… من همانم که اندک پریشانی هایم مرا از خواب پشیمان می کند و تو هر شب خواب با طعم مرگ را چه ساده هضم می کنی…. چه بگویم با تو؟</span>  
<span>هه … آدم های شهر من گارد شخصیتی میگیرند… پشت دنیای ارزشی خود پنهان می شوند… نمی گذارند حسشان را حس کنی… نمی گذارند درکشان کنی…. نمیدانم این گره ی کور شده بین تکثیر سالیان را چگونه وا کنم… نمیدانم ..</span>  
<span>نقاشی هایت را دیده ام… جغدت به دلم نشست …. نمیدانم هر شب کابوس مرگ میبینی یا رویای سلامتی….</span>  
<span>نمیدانم…</span>  
<span>ولی من همیشه زل میزنم به نیمه های خالی … نمیدانم….</span>  
<span>هیچ خدایی حق ندارد لبخند را از تو بگیرد….</span>  
<span>و هنوز نمیدانم به جز سلام و احوال پرسی چه باید بگویم با تو….</span>