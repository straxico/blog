---
title: ''
date: '1396/6/25 14:51:00'
status: publish
permalink: /2627
author: straxico
excerpt: ''
type: post
id: 2627
category:
    - strixmood
tag: []
post_format: []
---
\[شب ندارد سرِ خواب\]  
می‌دود در رگِ باغ  
باد، با آتشِ تیزابش، فریادکشان  
پنجه می‌ساید بر شیشه‌ی در  
شاخِ یک پیچکِ خشک  
از هراسی که ز جایش نرباید توفان  
.  
\[من ندارم سرِ یأس\]  
با امیدی که مرا حوصله داد.  
باد بگذار بپیچد با شب  
بید بگذار برقصد با باد  
گل‌کو می‌آید  
گل‌کو می‌آید خنده‌به‌لب.  
گل‌کو می‌آید، می‌دانم،

با همه خیرگیِ باد که می‌اندازد  
پنجه در دامانش  
روی باریکه‌ی راهِ ویران،  
گل‌کو می‌آید

با همه دشمنیِ این شبِ سرد  
که خطِ بیخودِ این جاده را  
می‌کند زیرِ عبایش پنهان

شب ندارد سرِ خواب،  
من ندارم سرِ یأس

شاملو  
پ ن: گلس لس  
Straxico 8320